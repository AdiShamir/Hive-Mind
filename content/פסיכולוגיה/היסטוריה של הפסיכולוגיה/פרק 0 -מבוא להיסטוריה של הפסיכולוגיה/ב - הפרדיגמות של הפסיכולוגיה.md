### הפרדיגמות הישנות
לפי מרקס וקרונן פליקס (1988). בפועל, השתנה מאד מאז.
#### תורת האסוציאציות
על הפסיכולוגים לעסוק בחקר העקרונות השולטים בציפורים של רעיונות, מילים או גירויים ותגובות. עליהם לעסוק בניתוח אירועים מורכבים ולפרקם לאירועים פשוטים יותר בדרך להבנה פסיכולוגית.
#### סטרוקטורליזם
על הפסיכולוגים לעסוק בחקר התכנים של התודעה דרך מגוון שיטות ניסויות. מטרתם תהיה לאתר את היסודות הקטנים ביותר - הבלתי ניתנים לפירוק נוסף - של התודעה.
#### פונקציונליזם
על הפסיכולוגים לעסוק בחקר הפונקציות של התודעה וההתנהגות בעיצוב הסתגלותו של האורגניזם לסביבתו.
#### פסיכואנליזה
על הפסיכולוגים לעסוק בחקר המוטיבציה בהיותה הגרעין המרכזי של הפסיכולוגיה. למרכיבים רבים של המוטיבציה יש אופקי סקסואלי ובלתי מודע, ולכן יש לחקרם באמצעות חלומות, שגגות, סימפטומים ואסוציאציות.
#### התנהגותנות
על הפסיכולוגים לחקור את התנהגותם של אורגניזמים באמצעות שיטות אובייקטיביות חמורות. תודעה אינה יכולה להיות כלולה במצבור נתוניה של הפסיכולוגיה.
#### גשטלט
על הפסיכולוגים לעסוק בחקר הפירושים שבני אדם מטילים על הקלט החושי או על סביבתם הגירויית.
### הפרדיגמות החדשות
פרדיגמות ששולטות במחקר ב-40 שנה האחרונות, בנוסף לפרדיגמות הישנות.
### נוירופסיכולוגיה
על הפסיכולוגים לעסוק בזיהוי הפונקציות המוחיות ובשהפעתן המבדלת על ההתנהגות. כל זאת תוך שימוש באמצעים רפואיים-טכנולוגיים מתקדמים. יש לפתח את הקשר של הפסיכולוגיה לביולוגיה, פיזיולוגיה, אנטומיה ורפואה.
#### חישוביות ובינה מלאכותית
על הפסיכולוגים לזהות את המרכיבים היסודיים של תהליכים מנטליים כמו למידה, תפיסה או שיפוט באופן כמותי דרך פיתוח מודלים של חישוב שמחקים את המאפיינים המנטליים. הקיצוניים יגידו שהמוח אינו אלא תכנת מחשב.
#### הפרדיגמה הקוגניטיבית 
על הפסיכולוגים להמשיג את המנטליות האנושית כמערכת מגוונת ומורכבת אשר חלקיה ניתנים לחקירה ניסויית בשלל שיטות. תופעות של קשב, פתרון בעיות, שפה, קבלת החלטות, זיכרון, עיבוד אינפורמציה, חשיבה חברתית ועוד יכולים להחקר. 