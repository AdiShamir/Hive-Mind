4 קבוצות התפתחו ב-400 השנה לאחר אריסטו.
## הסטואה ואפיקורוס
הסטואים (מיוצגים ע"י זנון) מאמינים כי כל אדם פרטי נועד למלא את מטרתו בהצגה שהיא היקום, כמו כל דבר אחר. חוקי היקום הם המכתיבים את התנהגותינו והם רצון האלים. על האדם לחיות חיים שלווים. יום ללא סבל הוא בעצם יום מלא שמחה, ויש להיות מרוצים ממנו ולשאוף למירב הימים הללו. לאדם שמורה בחירה חופשית בתוך הדבר הזה.

גם אפיקורוס והאפיקורים טענו טענות דומות, כי לקבל את עולו של הטבע יגרום לחיים טובים. ההבדל ביניהם הוא כי האפיקורים היו מאד מאד מטראליסטים. למרות ששתי הקבוצות האמינו באטומים ומטריאליזם, האפיקורים האמינו כי אין דבר מלבד האטומים (יחידות קטנות, לא בהכרח אטומים של ימינו), גם האדם והנפש היא מצבור אטומים ולכן גם הרצון החופשי פועל לפי חוקי האטומים. על כן, כשהחומר מתפרק, אין יותר חיים - אין עולם הבא. יש רק עולם של פה.

לפי הסטואה, הכל נשלט בידי הרציונאל. לפי אפיקורוס, הכל לפי עיקרון סטטיסטי.

סיכום הכללים:
- דבר אינו קורה ללא סיבה.
- כל הרכוש שצברנו וכל המחסור שממנו אנו סובלים אינם אלא תוצאות המקרה או המזל.
- אנו מעבירים את חיינו הקצרים בחיפוש אחר תענוגות קטנים ובהימנעות מכאבים גדולים.
- המציאות הסופית של היקום, לרבות הנפש שלנו, היא אטומים. החומר, שלא נברא ושאינו נעלם לעולם, מתפלג על פי חוקי הטבע.
- העולם הוא כמו מה שאנחנו רואים משום שהן העולם והן החושים שלנו הם תוצר של פעילות גומלין בין אותם יסודות או ביטויים של חוקי הטבע.
## הספקנים
מיוצרים בידי פירון מאליס וסקסטוס אמפיריקוס. הם האמינו כי אין דרך לגשת לאמת ולקבל אינדיקציה כי צדקנו או טעינו, כלומר בדבר כל אמירה אין דרך לדעת אם היא נכונה. מכפירה כל כך קיצונית, הם הגיעו לכך שאם זו הסיטואציה - למען החיים השלווים עדיף פשוט להאמין לחושים שלנו ולקבל את הנורמות החברתיות, כי הן נכונות כמו כל דבר אחר.

התרחש ניצול לרעה של גישה זו בידי הנצרות, שאמרה שאם לא ניתן להבדיל בין הפילוסופיות אז ניתן לקבל את דת ההתגלות ולהתגבר על הספק.

## הציניקנים
מיוצגים בידי אנטיסנתס. הוא האמין כי יש לכפור בכל האמונות, ולהשתחרר מכבלי המדע והלימוד והנורמות. יש ללכת לחזור אל הטבע, ולנהוג כפי שעושים בעלי החיים. יש טענה כי הוא גם כפר בעבדות, תובנה מאד מוקדמת.

המשיך והתפתח בעזרת דיוגנס, שבז לכל נורמה, לבש סחבות ועשה את צרכיו בפומבי. דחה מגבלות על מין, דחה הבחנות על בסיס מגדר דרגה גזע או חינוך.  
נאמר כי אלכסנדר הגדול פגש אותו, ושאל מה הוא יכול לעשות בעבור דיוגנס. דיוגנס אמר לו שהוא יכול לזוז ולהפסיק להסתיר לו את השמש, ועל זה אלכסנדר אמר "אם לא הייתי אלכסנדר הייתי רוצה להיות ציניקן בעצמי".



## סיכום
כל הגישות הללו דגלו בחיים שלווים ונטישת המוסכמות.