385 לפני הספירה. היה ה"פרופסור הראשון" והאדם האחרון ש"ידע כל מה שאפשר היה לדעת בתקופתו". היה חלוץ מחקר מדעי, ונקט גישה שונה מאד - לא כל הידע הוא בראש מנותק מהמציאות, אלא כן יש קשר בין ידע למציאות.  
לדוגמה, כדי להבין מה החוקה האידיאלית, לא ישב עם עצמו אלא בדק 158 חוקות שונות והשווה לפי עדויות מה הכי טוב.  
לכן, פסיכולוגיה היא רק תת תחום של מדע בכללי.

אריסטו היה בן למשפחה אמידה מאד, ולמד באקדמיה שני עשורים עד שאפלטון מת. לאחר מכן נשא אישה והפך למורו של אלכסנדר הגדול. המשיך להקים אקדמיה נוספת (מכון מחקר) באתונה. הוא גר שם, עד שהתחילו להצטבר טענות כנגדו בדומה לסוקרטס - והוא ברח לעיר מולדתו.

מחלקים את אריסטו ל-3 תקופות שונות:
1. תקופה אפלטונית לגמרי.
2. תקופה יותר "מדעית" - יכולת לגעת פחות בפילוסופיה ובמתמטיקה, בתור מקצועות שלא דורשים אינטראקציה עם אף אחד - ולגעת אשכרה בדברים עם תוכן אמפירי נניח.
3. תקופה שלישית כשהקים את האקדמיה.

## תפיסות של אריסטו
### אמפיריציזם?
אריסטו מוסיף על הגישה של אלפטון, אליה הוא מתנגד חלקית, וטוען שעל אף שיש ידע שקודם בראשינו (קטגוריות לדוגמה), הרי כי הלמידה מתוך החושים היא כן משמעותית ומלמדת על העולם האמיתי. הטענה כי הרבה מהידע שלנו נרכש ע"י החושים.

### מבנה טיעון מדעי
טיעון מדעי לפי האמור נדרש לעמוד בסטנדרט מסוים - הוא לא יכול להיות אוסף של תצפיות או עובדות, כל עובדה צריכה להסתמך על איזשהוא טיעון לוגי כדי להתקיים מלכתחילה.

### הסיבות
אריסטו טוען בדבר קיומן של 4 סיבות שדרוש להבינן כדי להבין קיום כלשהוא.
- הסיבה החומרית - מאיזה חומר הדבר עשוי.
- הסיבה הצורנית - מה צורתו.
- הסיבה היעילה - מה גרם לו להיווצר.
- הסיבה התכליתית - לשם מה.
### הסיבה התכליתית  
הטענה כי אנחנו אימצנו את הגישה האריסטוטלית ואנחנו מאמינים בהסברים שהם תכליתיים, למרות שהמדע בימינו מתנגד להסברים מסוג זה. כלומר אנחנו מפרשים מעשים לדוגמה כנעשים לכבוד מטרה מסוימת, ושראוי לפרש אותם בהקשר זה, אבל אובייקטים אחרים לא עושים משהו מתוך רצון - האצטרובל לא עושה משהו מתוך רצון להפוך לעץ אלון. לא כך חשב אריסטו.  
אֵנְטֵלֶכְיָה - היא הפונקציה המובנית ששולטת בהתנהגותנו לחלוטין, שפועלת על מנת "להגשים את הפוטנציאל" שלנו.    
כלומר, כל הדברים בעולם נעים. מה גורם להם לנוע? משהו מושלם שכבר כל הפוטנציאל שלו ממומש - "המניע שאינו נע". פורש בהמשך בתור האל, אבל אצל אריסטו הוא רק הכרח לוגי.


### הנפש  
אצל אריסטו, הגוף הוא הסיבה החומרית של האדם, וכל שאר הסיבות הן הנפש.    
אי אפשר להפריד בין השתיים, ואין סיבה שיהיה אפשר. כמו שאי אפשר להפריד את הפסל של ונוס מהשיש שממנו הוא עשוי. אפשר לדון בהם בנפרד, אך לא לדמיין הפרדה ("היבט כפול").

- הנפש הצמחונית - הנפש של הצמחים, מאפשרת התרבות, גידול והתפתחות.
- הנפש המרגישה -  נמצאת בבעלי חיים. יכול להגיב לגירויים מסביב, יכול לזכור.
- הנפש הרציונאלית - קיימת אצל בני אדם בלבד. מאפשרת חשיבה ולוגיקה.
הנפשות מצטברות - יש גם את הנפשות הקודמות בסקאלה.

### התמונה הקוגניטיבית  
אריסטו הניח את קיומם של חמשת החושים, אשר כל אחד מהם מגיב לגירויים פיזיקליים תואמים לו בלבד. חמשת החושים מאוחדים בראש באמצעות החוש המשותף (common sense) שמבין תמונת מצב רחבה יותר.  
משם המידע מוזרם לשכל הנפעל - שכל פסיבי, שצריך לקבל החלטות בדבר פעולה בסביבה.  
השכל הפועל מכיל את המידע לגבי חוקי הטבע, ומבין אותם. מבין את הכללים הטבעיים הלא חושיים. הוא גם מזרים מידע לשכל הנפעל.  
![[המערכת הקוגניטיבית לפי אריסטו.png]]

-  מידע חושי (ניסיון פרטני);
- החוש המשותף (חוויה מעובדת־מסונתזת);
- שכל נפעל (ניצול החוויה המעובדת);
- שכל פועל (חילוץ העקרונות המהותיים־האוניברסליים מתוך החוויה המעובדת).

השכל הפועל זהה בין כל האנשים השונים - הוא נצחי, לא משתנה. הוא מקור כל הידע הרציונאלי. הוא גם המטרה לקיומם של בני האדם - לעסוק בשכילה פעילה.  
  
  
לכל החושים הפרטיים מספר תכונות שמשותפות להן. כלומר - ניתן להשיג דרך כל אחד מהחושים. אלו הם: תנועה, מנוחה, מספר, צורה, גודל ורצף.  
התכונות הללו מקבילות במידה מסוימת לתכונות הראשוניות של האובייקט לפי ג'ון לוק. אחת מהן לא ניתנת להפרדה מהאובייקט, כלומר אין דרך לדבר על האובייקט מבלי לדבר על הגודל והצורה שלו לדוגמה. וחלקן ניתנות - הצבע של אובייקט לא קשור אליו, הוא קשור לחוויה שלנו כאשר אנו צופים בו. הצבע במובן של אורך גל אולי כן תכונה ראשונית. גלילאו הציע אבחנה דומה - גודל, צורה, כמות ותנועה. חוקרים עכשווים מדברים גם הם על אחדות החושים עד ימינו.

### חוקי אסוציאציות
אריסטו פרמל חוקים לגבי האסוציאטיביות של האדם - 
- חוק הסמיכות - חשיפה לגירוי תעורר ייצוג של דברים הנחווים בסמוך אליו.
- חוק הדימיון - חשיפה לגירוי תעורר ייצוג של דברים דומים אליו.
- חוק הניגוד - לפעמים גירוי יעורר חשיבה על ההפך ממנו.
- חוק השכיחות - ככל שאירועים מסוימים מתרחשים בסמיכות לעיתים קרובות יותר, כך תווצר ביניהם אסוציאציה חזקה יותר.
### חלומות
אריסטו טען שחלומות הם שאריות של גירויים מהעולם החושי, כאשר הם מאבדים ארגון מהשכל הנפעל או הפועל, ולכן הם חסרי היגיון. 

### רציונאליות או אמפיריציזם?
בתקופה השנייה אריסטו היה יחסית מאד אמפיריציסט, אבל בתקופה השלישית החל לדבר על קטגוריות - החלוקה של העולם בעזרת השכל הפועל לסוגי מידע. עדיין הגישה למידע היא באמצעות חוויות חושיות. 
> אריסטו הציע מערכת של עשר קטגוריות שחייבות להתממש בכל פעולה תפיסתית אפשרית: ממשות (substance), כמות (quantity), איכות (quality), יחס (,(relation מקום (place), זמן (time), תנוחה (position), מצב (state), פעולה (action) והשפעה affection). דוגמאות לממשות (או חומר) הן אדם או סוס; לכמות — תלת־אופן; לאיכות — צבע לבן; ליחס — גדול יותר; למקום — אקדמיה או שוק; לזמן — אתמול; לתנוחה — עמידה או ישיבה והפעולות שיכולות לגרום להן; למצב — מעולף; לפעולה — חפירה או גזירה; ולהשפעה — היות האדם נדחף או נדקר.

יש דיון בסוגיה האם התופס קודם לגירוי או להפך.