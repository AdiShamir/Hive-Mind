גרמני. נולד ב-1800. יש המחשיבים אותו להיות המייסד של הפסיכולוגיה באמת, ולא ווילהלם וונדט.
כתב בשם בדוי "דוקטור מיסס". היה מדען אך התעסק כל הזמן גם בפילוסופיה.
בעיסוקו הפילוסופי כתב הרבה כתבי סאטירה וביקורת בשלל נושאים, בפיזיקה קידם מחקרים רבים כמו המחקר על חוק אוהם.

לאחר משבר של הרבה מאד שנים, חדל מעיסוקו בפיזיקה ועבר לעיסוק בבעיית גוף-נפש והרצון להפוך את חקר הנפש למדעי. הוא הגה רעיונות יסוד בפסיכופיזיקה והצליח למדוד תחושות מנטליות (איך?).
בעיית הגוף נפש העסיקה אותו רבות - הכיצד יכולים הפיזי בעולם והנפשי בעולם לתקשר זה עם זה?
פכנר היה מוניסט, והאמין שמדובר בשני ביטויים של אותו הדבר, אך עדיין ניסה לפתור את השאלה.

## יחידת היסוד הסובייקטיבית
הטענה של פכנר היא שיחידת יסוד צריכה להיות ברת שחזור, קטנה ולא ניתנת לפירוק, ניתנת למדידה.
הוא הסכים שלשאול כמה יחידות יש לאור מולנו כרגע זו שאלה ללא פשר, אך עדיין אפשר לפרק את האור ליחידות - כמה יחידות הפרש קטנטן יש. כלומר, להתחיל מחדר חשוך לגמרי, ולהוסיף אור עד שהנסיין שם לב שיש עוד אור. זו היחידה הראשונה. עושים זאת שוב ושוב עם הוספת אור, וכל פעם הנסיין אומר כשהוא שם לב שהשתנתה כמות האור. אם עשינו זאת 27 פעמים, האור מואר ב27 יחידות אור סובייקטיביות.

**חוק פכנר -** בשל חוק ובר, הרי כי נובע כי הקשר בין חוזק הגירוי לכמות הספים שיש לעבור תהיה לוגריתמית.

R = k * log S/S0

כלומר, ניתן לדעת מהו הגודל הנחווה של משהו ע"י ידיעה של S - הגודל הפיזי שלו, K - קבוע הקשור למנת ובר, ו-S0 - גודלו של הסף המוחלט.

בגדול, זה עורר מהפכה גדולה כי סוף סוף הצליחו למדוד קשר בין הפיזי לנפשי. בפרט, כך הומצא הדציבל!

>[!thought] מחשבה
>עדי את חייבת לחשוב על זה. האם זו המדידה שטענת שלא תצליחי לעשות? לא נראלי. נראלי הבעיה הקשה של התודעה היא ממש להצליח לדגום ישירות את החוויה, לא לדעת לתאר אותה באיזשהוא חוק מתמטי. למצוא קשר זה קל - כשיש לי הורמון מסוים אז כואב לי. אבל מה ***הקשר***.


## ביקורות
היו ביקורות כי "היחידות" של פכנר לא שוות בגודלן - הבדל של 1 גרם ושל 90 גרם, גם אם שניהם יחידות מינימליות להבדל, לא נתפסות כשוות.

סטיבנס, חוקר אחר, העביר ביקורת דומה ופיתח מודל מתחרה:
R = A * S^b
כאשר S עדיין גודל הגירוי, R גודל התחושה, A קבוע מקדם מדידה (כולל את מנת ובר) ו-b מעריך ייחודי לכל תחושה. b יכול להיות גדול או קטן מ-1.


## המלצות ספרים
בעברית אפשר לקרוא את הספר תפיסה ופסיכופיזיקה (אלגום, 1990 ) או את הערך "פסיכופיזיקה" באנציקלופדיה העברית (אלגום, 1995 ).