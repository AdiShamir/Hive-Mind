## גישות לניתוח
להיסטוריה של הפסיכולוגיה, והיסטוריה בכללי, 2 גישות רווחות:    
גישת "האיש הדגול" - לפיה אנשים יחידים הם הכוח המניע של ההיסטוריה, שדוחף את התגליות.  
גישת "רוח הזמן" - לפיה כוחות חבויים כמו צורות הייצור הכלכלי, הן שיוצרות סביבה שגורמת לתגליות מסוימות בכל תקופה.  
  
שתי גישות נוספות, בנושא שונה:  
"גישה היסטורית" - מנסה להבין כל רוח תקופה מתוך נקודת מבטה.  
"כאן ועכשיו" - מנסה לנתח בראי ההווה והידע שהרווחנו, את העבר. מתעלמת בדרך כלל מרעיונות שלא שרדו.

מונח נוסף, שלטענת הכותב צריך להזהר ממנו - [קנאת פיזיקה](https://en.wikipedia.org/wiki/Physics_envy), שהיא הקנאה במקצועות הריאליים ובגישתם המדעית. הטענה היא גם שיש דברים שאי אפשר לבדוק בצורה מדעית, מטבעה של הפסיכולוגיה, וגם שכאשר לומדים היסטוריה של הפסיכולוגיה בפריזמה של מדע - מאבדים שנים רבות שהפסיכולוגיה הייתה קיימת אבל לא כמדע.

## הכנה לשבירת קונספציות  
בפסיכולוגיה המודרנית הנחות יסוד כה רבות שיהיה לנו קשה להתנתק מהן. לא רק "תת מודע", אלא אפילו - נפש, רצון, או אפילו גוף. זה שחלקי הגוף השונים שלנו קשורים זה בזה זה כבר הנחה לא טריוויאלית, שראוי לערער בה, וקיימים הסברים פסיכולוגיים מהעבר שלא דרשו הנחה זו (לפי הספר). "הגוף זז" אינה תצפית אמפירית, אם כי תרגום כמעט מיידי לתצפית האמיתית, שהיא אחרת.  
הדוגמה שניתנת היא מעוררת בי ספקות - דוגמה בה באיליאדה אל התערב במעשים, דיבר לאדם אחר וגרם לו לא להכות את מי שעמד להכות. האם לא שכנעה אותו האלה, דיברה אליו וגרמה לו לרצות אחרת? היא הרי אמרה לו דברים כמו "יהיה לך מוטב אם", כלומר דיברה למערך התגמולים שלו. לא ברור, אבל אכן האדם ההומרי, כלומר מיוון העתיקה, מאמין כי כל מחשבה או מעשה אנושי מקורו באלים.  
האלים מוגבלים וכבולים לחוקי הטבע ולגורל, ומפגש איתם לא מפחיד - אלא מרגיע ומעורר הקלה.    
המשפט היווני קבע רק לפי מעשה ולא כוונה, כי כוונה מניחה איזה מבנה נפשי.  
הטענה - האלים הם לא מבנה פיוטי, אלא צורך פסיכולוגי, כמו שספר יהיה מוזר ללא המילים "רוצה" "חושב" או "מרגיש", האיליאדה הייתה מוזרה ללא אלים שמסבירים את "הפסיכולוגיה". ולנסות להגיד שאלים מייצגים את כוחות הנפש זה פוגע בדיוק ההיסטורי, כי לא האמינו בנפש דאז. כל זה מוזכר כדי להזהר מגישת ה"כאן ועכשיו".  
נקודה שמבהירה את הפואנטה (והאם היא נכונה? לא יודעת) -הומרוס לא התייחס לגוף. התייחסויות פסיכולוגית נסבו על ראש, רגליים, ידיים ואיברים שונים. לא היה גוף שלם שבו ניטע הרעיון[^1]

אנחנו תכלס הצאצאים של פסיכולוגית הנפש של אלפטון.

## המהפכה המדעית בפסיכולוגיה
לספרו של תומס קון **מבנה המהפכות המדעיות** (1970) השפעה רבה - הוא מצביע על זה שלתיאוריות מדעיות יש הנחות רבות בדבר העולם, למדענים תפיסות חברתיות המשפיעות על עיסוקם, ומדע הוא ארגון חברתי, כלומר יש לו אספקטים סוציולוגיים שמשפיעים עליו רבות. מדע ללא קהילת מדענים אינו מדע (האם אני מסכימה? לא בטוחה). *פרדיגמה* היא תפיסה רחבה של איזו תיאוריה נכונה. פרדיגמות מחליפות זו את זו כשמצטברות עדויות הסותרות את הפרדיגמה הנוכחית.

לפי קון, פסיכולוגיה היא כל כך חדשה שהיא עוד בשלב ה"קדם מדעי" שלה, או ה"קדם פרדיגמטי". במקום זאת, יש לה אסכולות, ולהם רעיונות. אם בכל זאת נשתמש במונח פרדיגמה לתיאור רעיונות ליבה גם אם יש וויכוחים בין אסכולות שונות, נוכל ליצור רשימת פרדיגמות של הפסיכולוגיה שכרגע אנחנו חיים.

## הקשר לפסיכולוגיה המודרנית
ב[[הפרדיגמות של הפסיכולוגיה]] אפשר לקרוא את הפרדיגמות הנוכחיות, בשלב הלא מגובש עדיין מדעית של הפסיכולוגיה. כמעט שלא ברור למה כל המקצועות השונים ש"פסיכולוגים" עושים - פסיכוביולוגיה, פסיכולוגיה התנהגותית, פסיכולוגיה חברתית - למה כולם בכלל נקראים פסיכולוגיה? וההיסטוריה היא זו שמקשרת ביניהם.  
  
> [!/question] מחשבה  
> האם אולי באמת אנחנו בשלב כל כך מוקדם של הפסיכולוגיה, שכמו שפעם פילוסופיה הייתה כולה מקצוע יחיד וכללה גם פיזיקה ומתמטיקה, בעצם זה יתפצל למקצועות שונים? או שאולי בעצם זה כמו מתמטיקה, שיש בה תורת הקבוצות ותורת המידה אבל בעצם הכל ביחד מתמטיקה.  
> בארגון APA מוגדרות כל ה"חטיבות" האפשריות של פסיכולוגיה, כולל נניח ההיסטוריה של הפסיכולוגיה. צריך להסתכל ולהבין אם יש שם קו מקשר יותר משמעותי משחשבתי.


___

[^1]: צ'אט GPT מסכים עם הרעיון הזה, בערך. הוא טוען שבאמת מתייחסים בעיקר לחלקי גוף, מה שכנראה מייצג את איך שהיוונים חשבו דאז. נשמע שהם חשבו שחלקי גוף שונים אחראים לחלקים אחרים (אולי קצת דומה למה שאנחנו חושבים במובן רחב, של לב ומוח?), אבל לא שהם לא היו עם תפיסת "אני" שלם.
