# המעבר מפסיכולוגיה של אלים לפסיכולוגיה של נפש
האיליאדה והאודיסאה שתיהן היו טקסטים שהועברו בעל פה הרבה שנים.  
משנוצר הכתב, הטענה היא שתרבויות התקדמו בטירוף. היוונים הוסיפו אותיות מסוג VOWELS לאלף בית שלהם, ויש הטוענים שזה היה ההבדל בין "תרבות עם מחשבון לתרבות עם מחשב על".

אנכרוניזם פסיכולוגי - הנחות בדבר מבנה התודעה של אנשים בעבר הרחוק, או סתם השלכות של המבנה הפסיכולוגי שאותו אנחנו מניחים ובו אנחנו שבויים על אוכלוסיות אחרות.


מאפיינים מוזרים באיליאדה:
## 1. באיליאדה אין מונחים כלליים.
כל דבר מקבל את השם שלו, ואין שם לדבר כולל. לדוגמה, אין שם לצלילים שונים או להאזנות שונות. אין מילה כללית ללראות, רק מילים ללראות במובן של לסרוק את הסביבה או לראות במובן של הפחד שיש במבט בנחש. אין המשגה.

### צבע
בספר של גיא דויטשר "בראי השפה[^1] דויטשר מסביר שלא היו צבעים לאדם ההומרי, הוא מתאר בערך רק שחור ולבן. אם אנשים קדמונים הוסיפו צבע הוא היה אדום. הטענה היא - לא הייתה להם שפה. אבל יותר מזה - אין להם את הרעיון של צבע. צבע כדבר מובחן מאשר ספציפית אדום או שחור, נניח הרעיון של "אותה חולצה רק בצבע אחר" יהיה להם זר, כי ה"אדום" הוא חלק מהחולצה. גם במקרא אין ממש צבעים, בפרט לדוגמה במכת דם לא מתארים את המילה אדום מעולם. כנראה לא היה להם רעיון של צבע.

ההשוואה לאינטואיציה - כמו שילדים לפי פיאז'ה לא יודעים להגיד שמים שמזיזים בין כלי לכלי הם אותה כמות, אם הכלים בעובי שונה, ככה יש לקדמונים בעיה ב"שימור צבע"- אם תחליף צבע למשהו ותשאיר אותו אותו דבר מלבד זה, לא ברור שידעו להגיד שזה אותו דבר.
>[!thought] מחשבה  
>אולי זה הגיוני כי לא היה דבר כזה הרבה מאד שנים להחליף צבע.  
>אם יהיה קטע שיהיה אפשר מהר מאד להחליף מרקם של משהו בימינו, אולי אני גם אגיד שיש את אותה חולצה רק במרקם אחר, למרות שכרגע האינטואיציה שלי היא שבדים שונים הופכים חולצה לאחת אחרת לגמרי. אבל כן היה שמיים, שזה אומר שהם ראו דברים מתחלפים כל הזמן. אבל אולי הם חשבו שזה ליטרלי משהו שזז או לא... לא יודעת.

## גוף ונפש
הטענה שאין בכתבים ההומריים מילה לגוף או מילה לנפש או שכל. יש מילים שמתארות חלקים בגוף, או את המונח צורה, אבל אין ממש משהו שמתייחס לגוף שלם. אין משהו שמתייחס לאחדות השכל או הנפש, לאופי שלם של אדם. האמונה היא כי לא הייתה להם תפיסה אחדותית של הדברים הנ"ל כלל, שהם רק התייחסו אליהם בתור אוסף של חלקים.  
יש מילה לנפש, שהיא מתרגמת לבערך "הדבר שנלחמים למענו" או "החיים", והיא מוזכרת רק בהקשרים של גסיסה או היעלמות מהעולם. יוצאת מהפה או דרך פצעים.

> אצל הומרוס, לאדם החי אין גוף ואין נפש.

### רצון
לאדם ההומרי אין מילה לרצון. כל המקומות שבהם אנחנו מצפים לשמוע מה האדם רוצה, אנחנו שומעים כי האדם "שמע קולות של אלים שאמרו לו מה לעשות". זה מאד דומה למוח הביקמרלי, אבל בגרסה יותר מתוחכמת - לכל רצון או מניע יש אל אחר, יודעים כבר לעשות הפרדה.  
>[!thought] מחשבה  
>אולי ככה העלאת קורבן עבדה, שמשקיעים יותר בהשפעה של אל מסוים ונפשית רוצים שהוא יהיה פקטור יותר משמעותי.

יותר מכך. משום שאין עולם פנימי, האיליאדה מלאה בפעלים. זאת משום שאם רוצים לתאר את ה"נפש" (בתיאור מודרני) של אדם, מספיק לתאר את ההתנהגות שלו. מישהי מוטרדת? מתהפכת במיטתה. לא צריך להגיד "מוטרדת" וגם לא "מתקשה להרדם".

### הסכמה
לדתות הפוליתאיסטיות כולן הייתה בערך הסכמה שכולן צודקות. האלים הם של כולן, ולפעמים יש ייצוג נדיר לאל מסוים שלא נמצא באחת אחרת, אבל זה רק שמות שונים. בדומה לזה שאם הולכים לארץ אחרת כולם מתנהגים אחרת אבל ברור לכולנו שהם עדיין בני אדם. אם כל בני האדם בוכים וצוחקים, הרי שאל שמחליט על צחוק ובכי שייך גם להם.

### ומה קורה בינתיים בדתות מונותאיסטיות?
הדתות המונותאיסטיות הן אחרות. בדתות האלו נאלצים לוותר על רעיון האוניברסליות ולהאמין באמת באל יחיד, וכדי לציין זאת יותר צריך ממש לעשות טקס של נאמנות לאל האחד.  
  
עבור דתות מונותאיסטיות, מפגש עם האל הוא אירוע מיוחד, מלא בחרדה, מסוכן.  
עבור דתות פוליתאיסטיות, מפגש עם האלים הוא אירוע סטנדרטי יומיומי, שיח רגיל.  
כלומר, השיח פוחת -> התודעה מתפתחת?

## סיכום ביניים
1. לא קיים מושג של מבנה פסיכי או פונקציה פסיכית.
2. מה שנחשב בעינינו מצב פנימי, נחשב בעבר להתנהגות נצפית.
3. מקורות של "מצבים מנטליים" הם חיצוניים לאדם. יכול להיות אלים, גם יכול להיות רגשות[^2].
4. פעילות מנטלית פרטית פעמים רבות מיוצגת בתור שיח בין דמויות.
5. לסיפור יש אופי לינארי, בו דברים לא יכולים לקרות במקביל.
6. רגשות הם לעיתים קרובות מדבקים (מה שמרמז על היותם פיזיים).
7. אין "עצמי".

## אלים הם החצנה של התודעה
הטענה שעולה מכך הסיפור הזה - אלים הם החצנה של התודעה הפנימית. לא פלא אם כך שהאופי של האל שפוגש אדם מסוים מתאים לאופיו שלו במידה מסוימת פעמים רבות, כלומר אנשים אימפולסיביים נפגשים בזאוס האימפולסיבי. לא פלא בנוסף כי הרגש לאחר מכן הרבה פעמים הוא הקלה, כמו כשנפתר קונפליקט.

## ובימינו?
העובדה שאמונה באל היא שאלה בימינו, מדגישה את המרחק האפיסטמולוגי[^3] בינינו לבין האל. בעבר לא הייתה שאלה שכזו.  
הספר "הרצון להאמין" של ויליאם ג'יימס מכיל טיעונים למה האדם רוצה רציונאלית להאמין באל, והוא משמעותי עד ימינו. אבל מה שנחמד הוא שכותרת הספר הייתה טאוטולוגיה בימי קדם - האלים גורמים לרצון, ברור שהרצון הוא להאמין באלים.  
  
אלבר קאמי וכל הגישה האקזיסצינטאלית מאמינים כי בהעדר האל אין משמעות לאדם כלל. האדם יכול ליפול לאמונה באל, יכול ליפול להעדר, ויכול ליצוק לעצמו משמעות לחיים באמצעות הבחירה. עליית האקזיסטנציאליזם הגיעה ביחד עם נפילת הדת.  
כשמדברים על התחושה הדתית, הרבה מייחסים לה תחושה של התפעמות משאר העולם - "תחושה אוקיינית" - שבעיני פרויד מסמנת תודעה לא מפותחת כל כך - ניסיון בנחמה מעין דתית.

## תודעה דרך אומנות
### אפיקה
התפתחות היסטורית היא של האפיקה, לאחריה הליריקה, ולאחריה הדרמה ובפרט הטרגדיה. הטענה שהדבר מביע את התפתחות הפסיכולוגיה, משום שזה לקח כ-400 שנה. האפיקה היא סדרה לינארית עם דגש על מעשים.  
### ליריקה  
ליריקה היא שירה. הופיעה כמה מאות שנים לאחר האפיקה. דבר שקרה בזמן זה הוא שכותביה התחילו לציין את שמותיהם בפרסום השירים - תופעה חדשנית שלא קרתה עד אז כלל!. לא ברור שהיה שמות בדיוק עד אז כמו שאנחנו מדמיינים - אלא שמות שיתופיים נניח.  
ספרים בעת העתיקה מלכתחילה נחשבו דבר נזיל יותר מאשר בימינו, דבר שאפשר לשנות בכל רגע.  
בשירה הלירית התחילו כבר לדבר על משהו שאינו פיזי, ולדבר על מונחים שכוללים רגשיות יותר. לדוגמה מדברים על הנפש שיש לה ממשות שאינה מרחבית.  
  
### טרגדיה  
הטרגדיה התפתחה כחלק מהפולחן לאל דיוניסוס, וכללה הצגות של אנשים בתלבושת של חיות (TRAGOS - שעיר) אשר היוו חלק מהפולחן. אנשים היו הולכים ל"פסטיבלים" של מוזיקה וריקודים ואובדן חושים, או צופים בהצגות האלו. ההצגות האלו צמחו מתוך הרעיון של יציאת אדם מהמקהלה והמשך השיח איתו ועליו.    
דבר שמבדיל טרגדיות מאפיקות ומליריקות זה שהגיבור יכול למות, ואשכרה מת. הוא לא רק מסכן את חייו, או מדבר על הרצון למות, הוא אשכרה מת.  
הטרגדיות הפכו למחזות שרואים, כאשר המחזה שעולה מוצג ישירות מול הקהל הצופה ללא כל מיסוך. הטרגדיות הללו היו כוללות בהתחלה שחקן אחד ומקהלה, ולאט לאט יותר.  
בשל מגבלות הטרגדיה, היא התחילה לא לנסות לייצג נאמנה אירועים מהעבר שכמובן שהיו יותר מורכבים מאשר אדם אחד או שלושה, ולכן התחילה הטרגדיה לייצג מצבים פסיכולוגיים נטולי זמן.

ניתן למצוא דוגמאות לפתע לסיטואציות בהן האדם מקבל את ההחלטות של עצמו, ניצב מול דילמות בפני עצמו ונאלץ להחליט ללא עזרת האל - כדבר שבשגרה בטרגדיות.

> "בהותירה את האדם בודד מכל השפעה חוץ־אנושית, בישרה הטרגדיה גם התפתחות פסיכולוגית מהפכנית: האדם היה לבעל מנטליות מורכבת שבתוכה כוחות שונים נאבקים אלה באלה. אם כן, הטרגדיה מחייבת מבלי משים פסיכולוגיה של מודעות עצמית, של מערכת נפשית מורכבת שבתוכה מתרחשים קונפליקטים הדורשים החלטה עצמאית. ממילא מופיעה בטרגדיה הפסיכולוגיה של נפש אחדותית (אך מורכבת), כלומר האדם נהפך לסוכן ההחלטות של עצמו."

## מחשבות לסיום
נשאלת השאלה האם הנפש התגלתה או הומצאה. האם הייתה שם תמיד?

הנפש היא הדבר שנשאר לדאוג לנו כשהאל עזב אותנו מהממשות הקודמת שהייתה לו והפך טרנסצנדנטלי.  
תהליך דחיקת האל החוצה מתואר בכמה כתבים בתור הדרדרות הדורות - פעם היה דור הזהב שהיה נגיש לאל, עבר דור הכסף ודור הנחושת, וכיום דור הברזל - נטול תקשורת אלוהית.

לא היו שינויים מהותיים כמו השינוי בפסיכולוגיה של האדם מאז הופעת הטרגדיה, וגם ככל הנראה לא יהיו.

[^1]: מטורף! מטורף לגמרי שהספר הזה מוזכר פה אמאלה איזה כיף
[^2]: רגשות הן לא מצב מנטלי, בהן הכירו שיש. זה רק דברים כמו להתבונן, לחשוב, וכו'.
[^3]: אני לא מבינה בדיוק בדיוק מה זה נותן המונח הזה, הוא מרגיש שהוא מגדיר את עצמו.