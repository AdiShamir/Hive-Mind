# מבוא לעבר הפסיכולוגי
השיח על עברה הארוך של הפסיכולוגיה יתמקד ב-3 תופעות מרכזיות: אופי פולחני שהיה בכלל התרבויות הישנות, נוכחות אלית בכלל התרבויות הקדומות, והתפתחות פסיכולוגיה בהעדר שפה.

## בורקרט: הולדת הפסיכולוגיה מן הדת
בני אדם התנהלו במשך הרבה מאד שנים. כאשר רצו בפעם הראשונה לתת פשר לנתונים הראשוניים האלו, יצרו את הדת - ואיתה את הפסיכולוגיה.  
נתונים נוספים שתרמו היו יחסי אב-בן. יחסי חזק-חלש באופן כללי, ואופן ההתמודדות של אדם איתן.

הטענה - היצר הבסיסי הראשון של אדם בעומדו מול איתני הטבע, היא לנסות להבין אותם. הכללתם לאיום מהסוג שאיתו הוא יודע להתמודד, האיום האנושי אותו צריך לרצות בעזרת עמידה בכללים וחנפנות, הינה דרך טבעית להתמודדות - וכך החרדה מפני הלא נודע פוחתת - הוא בר התמודדות, רק צריך לעמוד ברצונותיו.

>[!funfact] fun fact  
הקרבת קורבנות קדמה להופעת השפה, ומופיעה גם בבעלי חיים. זה מגניב. איך בכלל משערכים את הופעת השפה?

בפרשנויות שונות של עקדת יצחק, לדוגמה, משקיעים בפרשנויות לדברים רבים - אך לא לעקידה עצמה. לא נותנים הסבר מדוע היה הגיוני שיבקש ה' הקרבת קורבן? מדוע זה לא היה נראה מוזר לאברהם?

נדמה כי הטלת מום עצמי, לדוגמה, הייתה מקובלת זמן רב כדרך לפייס את האלים - *קורבן אצבע*. המטרה - להקריב חלק כדי להציל את השלם[^1].

דוגמה רלוונטית - ברית מילה. ברית מילה לטענת פרויד היא לא שונה מסירוס - הקרבת קורבן, *כואב*, על מנת לשמח את האלים. בהרבה מהסיפורים, מקריב הקורבן הוא אב, והקורבנות הן בילדיו.

לסיכום, כוחות הטבע, חיות טרף והאדם החזק בסביבה - כולם היו איומים מפחידים ועברו המרה לכדי "האל". הפסיכולוגיה האנושית הכתיבה התנהגות דומה כדי להתמודד עם כולם, במאמץ לזכות בחיבת האל העליון וברחמיו. מעשה הקורבן ענה על הצורך הנ"ל, ועזר להתמודד עם הרצון ביחס מטיב.


## זיגמונד פרויד: הולכת הפסיכולוגיה מתוך דת האב העליון
התיאוריה של פרויד היא ספקולטיבית, ולא נובעת מתוך היכרות עם אירועים היסטוריים ספציפיים שהוא משער שקרו. עם זאת, הטענה שלו היא שהאירועים האלו נובעים בצורה הכרחית מתוך הטבע האנושי.

פרויד מתאר כי בעבר בטח חיו בני האדם בקבוצות קטנות, כמו בעלי החיים, שנשלטו בידי אדם יחיד שהיה החזק מכל - האב העליון - בדומה לשור החזק ביותר בעדר וכו'. האב העליון הוא בעל כל הילדים בקבוצה, והאחרים חסרי כוח. הטענה של פרויד שמטבעו האנושי, נוצר שיתוף פעולה ראשון כאשר האחים ניסו להרוס את המשטר ההיררכי של כוח לאדם יחיד, והדרך לעשות זאת היא להרוג את האב. שיתוף פעולה זה הוביל להולדת הפסיכולוגיה.  
שיתוף פעולה זה לא מוכח, כמובן, והיה צריך לקרות באלפי שבטים בשנים דומות, ואולי פעמים רבות שוב ושוב. 

פרויד טוען כי נוצרו מתוך רצח זה 3 נורמות: איסור רצח אב, איסור גילוי עריות, איסור קניבליזם. לא ברור לי במאה אחוז למה, אבל הטענה ששלושתן משותפות לכל העולם, ונבעו מרצח זה. עוד תופעות שנבעו הן האנשה של הטבע, רצון של האדם שיהיה מישהו לרצות ולחשוש ממנו. הטענה של פרויד כי הטוטם נוצר בעקבות זאת - עמוד המייצג את החיות השונות, כדי לחשוש ולסגוד לו, לשלוט בו מהיותו אנושי. נטען בנוסף כי גם כיום למחשבים נעשית האנשה.

## ג'וליאן ג'יינס: הולדת התודעה על חורבות השכל הבירקמלי

הטענה של ג'יינס היא שבעבר לא הייתה לאדם תודעה. למעשה, הוא מתאר עולם בו רוב הזמן גם לאדם המודרני אין תודעה.  
> בחיים המנטליים שלנו יש לתודעה חלק קטן בהרבה מזה שאנו מודעים לו — משום שאיננו יכולים להיות מודעים למה שאיננו מודעים. כמה פשוט להגיד זאת — כמה קשה להבין זאת! דומה הדבר לפנס בחדר חשוך המבקש לחפש דבר שאינו מואר באותו רגע. מכיוון שקיים אור בכל כיוון שאליו פונה הפנס, יסיק הפנס כי קיים אור בכל מקום. כן הדבר עם התודעה: היא מדמה לעצמה, או אנשים מדמים לעצמם (זה אותו הדבר!) כי התודעה חודרת לכל החיים המנטליים, אף שלא כן הדבר.  
> הרציפות הנמשכת של התודעה היא אשליה (כמו מרבית המטפורות שהודבקו לתודעה). במשל הפנס שלנו, יהיה הפנס מודע לכך שהוא דלוק רק כאשר הוא דלוק. למרות קיומם של רווחי זמן ממושכים שבהם הפנס כבוי [...], הפנס עצמו ידמה כי האור היה קיים שם כל הזמן. כמו הפנס, גם אנחנו מודעים פחות מהזמן שנדמה לנו שאנחנו מודעים, מכיוון שאיננו יכולים להיות מודעים כאשר איננו מודעים [...] כשם שהמרחב שנתפס בעינינו מופיע מאוחד ואינו סובל מ"חורים" בגלל הכתם העיוור ברשתית (שבו אין קולטים), כן גם המודעות "תופרת" את החורים שבזמן ויוצרת את אשליית הרציפות.  
    
>[!thought] מחשבה  
>איזה רעיון מטורף זה. ישר כשקוראים אותו יש בו משהו משוגע.

טיעונים:
- זיכרון אינו אוסף חוויות, אלא תוצר אחר. זה כי רואים ממעוף הציפור זיכרון, במקום מהעיניים, שזה לא הגיוני.
- התודעה לא נחוצה ללמידה. הרבה למידה מתרחשת מתחת לסף התודעה.
- בחשיבה לא תמיד קיימת תודעה. זה אחד קשה, צריך לחשוב עליו. נניח בהיסק "2 4 6 X" ברור מה X בלי לחשוב בכלל.
- התודעה אינה נחוצה לתהליכי היגיון. לפעמים אנשים מופתעים מההיגיון שלהם עצמם בדבר העשייה שלהם.
אז מה הטענה? לבני אדם בעבר לא הייתה תודעה, הם התפתחו בלעדיה. התודעה נוצרה רק כאשר נוצרה שפה, והיא זו שמאפשרת תודעה.
שפה בנויה ממטאפורות, והתודעה היא מטפורת על - מודל - של המציאות בסביבת האדם.

סימנים של תודעה:
1. מרחביות - היא תופסת את הכל בתפיסה מרחבית, "גם את הזמן". [^2]
2. קיטוע - אנחנו לא תופסים (רואים) דבר בשלמותו.
3. האני האנלוגי - ה"אני" יכול לבצע פעולות במרחב המטפורי, מבלי לעשות דבר.
4. העצמי האנלוגי - היכולת לראות את "עצמי" מבחוץ, עושים דבר מה.
5. סיפוריות - תמיד רואים את עצמינו כדמויות הראשיות של חיינו. שאר התכונות נבחרות כדי להסביר את המסביב.[^3]
6. הטמעה - האיחוד של החלקים השונים מתוך הקיטוע?
## מהו המוח הבירקמלי?
כשמסתכלים על טקסטים מוקדמים מאד, רואים הבדל מהותי בין התודעה של האדם המתואר שם לאדם המודרני. לאדם המודרני רצונות, בעוד לאדם הישן בכל נקודה בה יכנס רצון, קבלת החלטה וכו', יופיע רק קול של אל כלשהוא שאומר לו מה לעשות. בתקופות שונות זה מתחלף למלך, או לאב השבט וכו', אבל בגודל האדם החזק מחליף את תהליך ה"חשיבה". המוח הזה הוא המוח הבירקמלי, לפני שהיה אפשר להשתמש בכלי המחץ של תודעה שהוא שקילת אופציות, מחשבה מה רוצים, "הרצת אפשרויות בראש". אדם זה במקום זאת ישמע את האמירה כאילו יושבת מאיפושהוא "צריך לעשות ככה".

### אברהם ואכילס
לדוגמה, אברהם שמע קולות שאמרו לו לעקוד את יצחק. בימינו אנחנו שיפוטיים כלפיו, אבל הטענה שאולי הוא היה אחד מכל האנשים שבאותו שלב בעולם היו בעלי שכל בירקמלי ופשוט עשו כדברי הקולות ששמעו בראש, והשיפוטיות שלנו אינה אלא אנכרוניזם פסיכולוגי.
### התמוטטות השכל הבירקמלי  
בעוד שהשכל הבירקמלי שירת נאמנה את האדם במשך הרבה מאד שנים, באיזשהוא שלב הדבר הפסיק והשכל נאלץ להשתנות לפסיכולוגיה המודרנית.  
גורמים אפשריים הם הכתב, שגרם לאנשים לתקשר מידע ולא רק לשמוע אותו מפי אדם אחר, או העירוניות שהרסה את מבנה הסדר הברור של ההיררכיה האנושית.  
למה זה היה סטנדרטי שאנשים שמעו את האל? למה זה נראה לכולם דבר הגיוני בעבר, ולנו זה נראה הזיה?  
ובאמת, תופעה זו דעכה לאט לאט, והייתה תקופת דמדומים בה אנשים היו מתוסכלים ומתועדים שואלים את האל למה הוא עזב, ונביאים היו עוד יחידי סגולה.

> אדם עד עזרא, ומחווה עד אסתר, אנחנו עדים לתהליך במקרא שבו בני אדם נוטלים בהדרגתיות אחריות על עולמם. אמנם אין הצעה לוותר על תפילה ואמונה, אך הכתוב המקראי מתמקד יותר ויותר במה שבני אדם חייבים לעשות בעצמם. פני האל הפכו לנסתרים. הניסים של האל הפכו לאישיים יותר, ולאחר מכן פסקו לחלוטין [...] בני האדם נעזבו לשלוט בגורלם הם ( The disappearance of God , עמ' 58 ).

לסיכום, הרעיון כולו הוא שהפסיכולוגיה של העבר לא כללה תודעה, אלא פעולה אוטומטית, ומחשבות שהתבטאו בצורת שמיעת קולות שאומרים מה לעשות. בימינו הסיטואציה שונה.

[^1]: מעניין לחשוב על זה בהקשר אחר לגמרי - של המקצוע שאני עוסקת בו כרגע - בעולמות ההגנה בסייבר. pars pro toto זה משפט טוב כדי לתאר את הויתורים שצריך לעשות על מנת להציל את השלם, לדוגמה משהו פחות אבטחתי כדי שלקוחות יהיו מוכנים לקנות אותו.
[^2]: אנרי ברגסון! כל הזמן אנרי ברגסון
[^3]: מאד מתקשר לניסוי שנעשה עם האנשים עם המוח הקטוע, שקצת מרגיש שיש להם שני אנשים קטנטנים בתוך המוח. שביקשו לבחור דברים שונים באוזן מסוימת, וכו'.