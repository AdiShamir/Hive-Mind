## עמנואל קאנט
קאנט הגיב לאמפיריציזם הבריטי הקיצוני של ההוגים שהצגנו,  ששברו בגדול כל הנחה - אין יכולת לגעת בסיבתיות, אין רציונליזם, הכל זז רק לפי אסוציאציות.

לקאנט היו חיים משעממים בתור פרופסור באוניברסיטה, היה דייקן ולא התחתן. האמין כי אדם הוא תכלית בפני עצמו ולא אמצעי להשגת מטרה, ותמך בחופש התנהגות.

ספרו - ביקורת על התבונה הטהורה - הוא משמעותי עד ימינו וגם בתקופתו.

### הקשר בין הפיזי למנטלי
הטענה של קאנט היא כי העולם החיצון מספק את חומר הגלם לחוויות בלבד, אך המנגנון המנטלי שלנו הוא זה שכופה עליו סדר - מיקום במרחב, זמן, צבע. העולם החיצון לא ניתן להכרה אלא דרך המשקפיים שאנחנו רואים אותו דרכו, וזמן אינו דבר אובייקטיבי אלא חוויה מנטלית. משום שאנו כל הזמן עם משקפי התפיסה שלנו, הרי שלא נדע וניגע בדבר שלא דרכם, ולכן לא נפגוש דבר שאינו חלק מהתפיסה שלנו כבר כך.

העולם החיצוני נקרא "הדבר כלשעצמו" (noumena) והתפיסה המנטלית נקראית "תופעות" (phenomena). בשונה מתפיסתם של קודמיו, שהאמינו בתכונות ראשיות ומשניות, קאנט האמין כי כל התכונות משניות, בפרט המרחב והזמן.

קאנט ניסה לטעון לאחר שביסס תפיסה זו, כי מרחב וזמן הם אכן תכונות אפריוריות של העולם.
#### מרחב
1. אי אפשר לחלץ את המושג מרחב מניסיונות, כי כל תפיסה מיוחסת מלכתחילה למרחב כלשהוא.
2. איננו מסוגלים לדמיין העדר מרחב, רק מרחב ריק.
3. מרחב אינו מתייחס רק ליחסים בין דברים, כי הוא יחידני - יש מרחב אחד.
4. כל הפרטים כולם חיים במרחב.
#### זמן
הטענה כי זמן מסדר את ההתנסויות הבודדות ברצף. התחושות עצמן לא כוללות זמן, אין הרגשה של זמן, ולכן זה חייב להיות קיים אפריורית ללא קשר לתפיסות.
>[!thought] מחשבה  
>אם אין לנו יכולת להרגיש זמן, אז אני לא בדיוק מבינה למה שנרגיש מעבר של זמן. כאילו, אם כל התחושות לא היו מחוברות אחת לשנייה איכשהוא, מאיפה הייתה מגיעה היכולת להסתכל שבריר שנייה אחורה. נשאלת השאלה, אנחנו לא חווים את הזמן כמו שאנחנו חווים אדום, אלא בצורה יותר עקבית - אבל האם זה אומר שאנחנו לא חווים את הזמן?

### טענות סינתטיות ואנליטיות
טענה אנליטית - טענה בה הנושא נמצא כבר בנשוא. לדוגמה "משולש שווה שוקיים הוא משולש" או "גוף הוא חומר מתפשט". בשניהם ה"תוכן" מתגלם כבר בנושא, נניח משולש שווה שוקיים כבר אנחנו יודעים בהגדרה שהוא משולש. אפשר לבדוק אם טענה היא אנליטית בעזרת חוק הסתירה - האם למשחק ההפוך יש משמעות.

טענה סינתטית - מגיעה מהניסיון, לא ניתנת לסתירה. לדוגמה "בשבת ירד גשם".

טענה אפריורית - טענה שאמיתותה לא תלויה בניסיון כלל. ייתכן כי יידרש זמן רב לחלץ אותה ושרשור לוגי ארוך, אך מרגע שחולצה היא אמיתית.  
טענה אפוסטריורית - טענה שמקורה בחושים, ויש יכולת להקנות לה אמת או לא. לדוגמה חוקי המדע או ההיסטוריה.
  
>[!important] טיעון מרכזי  - ידע סינתטי אפריורי  
> נשאלת השאלה - האם קיימת טענה סינתטית אפריורית?  
> תשובתו - **סיבתיות**. כדי לענות ליום, קאנט טוען כי סיבתיות היא נלמדת, אך מהרגע שהיא נלמדת אי אפשר עוד להתעלם מאמיתותה והיא מופעלת בכל הסיטואציות.  
> הוא ממשיך וטוען זאת עבור טענות אריתמטיות, שכאשר אנחנו לומדים על 3+5=8 אנחנו בעצם לומדים על שמונה מחדש, אבלאני פירשתי את זה בתור אנחנו לומדים שככה העולם פועל ולא רק חוקי האריתמטיקה.

קאנט טוען כי השכל כופה בניות מסוימות על התפיסה.  
![[האופנים הטהורים של ההכרה - קאנט.png]]  
 ניתן לראות ברשימה זו כי סיבה ותוצאה נמצאים שם, אך גם כוליות - היכולת שלנו להשתמש במילה "כל" למרות שאנחנו לא יכולים לתפוס את "כל" הדברים.
### תורת המוסר של קאנט
לפי קאנט, תורת המוסר חייבת לנבוע מחוקים אפריוריים, ייתכן כי המוסר ינבע מחוקים אפוסטריוריים משום שתובנות אלו שבריריות מדי. על החוק המוסרי להיות כללי, חוק רציונאלי ואובייקטיבי. קאנט מפריד בין שני סוגי חוקים - "הציווי ההיפותטי",  שהוא פעולה על מנת להשיג תכליות מסוימות, ו"הציווי הקטגוריאלי", שהוא הציווי המתחייב מבחינה אובייקטיבית - ללא תלות במטרה.  
  
הצו הקטגורי - יש לפעול בהתאם לעיקרון כי מעשינו ייהפך לחוק כללי.  
תצפית גרידא בעולם לא יכולה להביא לעיקרון מוסרי כלשהוא, לכן העיקרון חייב להיות אפריורי.  
>[!thought] מחשבה  
>אני חושבת שאני מסכימה, פשוט כמו שסיבתיות היא הכרח המציאות ולכן היא עיקרון סינתטי אפריורי, נראלי שגם העובדה שאושר ועצב הם טוב ורע זה עיקרון סינתטי אפריורי ולכן המטרה היא אכן סינתטית גם אם היא תועלתנית.

### המשכו של קאנט
לקאנט נודעה השפעה רבה על הפסיכולוגיה.

ממשיכיו של קאנט נטו לסוליפסיזם - האמונה כי גם לא קיים "הדבר כשלעצמו" אלא שהדבר היחיד שניתן לדעת עליו הוא החוויה[^2].

תורות גנטיות כמו של ז'אן פיאזה, סידור מונחים, ותורת הגשטאלט - כולן הושפעו ממנו מאד.

קאנט האמין כי הפסיכולוגיה לא יכולה להיות מדע - אנו מתבוננים באובייקט שמשתנה בכל עת שאנו תופסים אותו. השכל במובנים רבים מוגדר ע"י ידע אפריורי, ולכן לא ניתנת לחקירה באמצעות החוויה החושית. יותר מכך, זו תכונה יסודית של השכל ולכן לא ניתן להמרה לחוקים ביולוגייים, מכניסטיים, או פסיכולוגיים.

[^1]: איך זה מתחבר עם הקטע של זה שאנחנו מניחים סיבתיות לפני הכול? הרי אי אפשר להסיק סיבתיות.
[^2]: בספר רשום על כך ,המשפטים הסתומים הללו מוזכרים כאן ולו רק כדי להדגים את חוסר הטעם הטמון בהקצנה הלוגית לתורתו של קאנט" - בעוד אני, מאמינה במשפטים האלו כנראה לגמרי.