נשאלת השאלה - בהינתן שהפרדנו בין תופעות מנטליות ותופעות פיזיות, כיצד ייתכן למדוד באמצעיים פיזיים את המנטלי? מדובר בבעיית גוף ונפש במלוא תפארתה.

הניסיונות הראשוניים היו בדבר הקשר בין תפיסה חושית לעולם החיצון - פסיכופיזיקה.
##  ניסויים
ניסוי ראשון - קונסטנטין רמול. מדידת סף ההבדל של אור, כלומר כמה אור יש להוסיף על מנת שאדם ידע להגיד שכמות האור כעת שונה. הוא גילה כי כמות האור הנדרשת היא ביחס לכמות האור הקיימת, בפרט שסף ההבדל לינארי באור - מה שידוע כיום בתור חוק ובר.

ניסוי שני - פטריק ד'ארסי. סובב אור ובדק מה תדירות הסיבוב שבה אנו חוזים בעיגול מלא. הוא הגיע ל-130 אלפיות השנייה לסיבוב, שזה תוצאה דומה לנתון של ימינו.

ניסוי שלישי - טוביאס מאייר. בדק מה המרחק המירבי בין גירוי לאדם שבו אדם עדיין מסוגל להבחין בצורת הגירוי. הקדים בעצם את השיטה לבדיקת חדות ראייה למשקפיים, והקדים את השימוש בכלים כמו פורייה.

ניסוי רביעי - רוברט הוק. מדידת גודל הכתם העיוור בעין. 
>[!thought] מחשבה  
>צריך לספר לילדים על הכתם העיוור, זה יהיה אירוע מטורף.

קרוגר ניסה ליצור מודל מתמטי של ממש שמתאר את הקשר בין גודל גירוי וגודל תחושה.

ניסוי חמישי - קיבולת הזיכרון או הקשב. שרל בונה הגיע למסקנה שכשישה גירויים, שזה דומה למספר הקסם של ימינו, שבעה גירויים. הוא גם הודה שאם מקבצים את הגירויים הרי כי אפשר לזכור יותר.

היו חוקרים שניסו למצוא את הזמן המינימלי לרעיון, או אורך החיים של מחשבה. היו שהעריכו כי רעיון יכול להיווצר בשליש שנייה, ולכן אם נחשב כמה רעיונות ניתן להשיג ב-100 שנה, הרי שגרגיר מוח צריך להכיל X רעיונות (או שאריות של רעיונות) כדי להכיל זאת. ב-100 שנה יש כ-3 מיליון רעיונות, לכן בגרגיר מוח יש כ-200 אלף רעיונות (או שאריות של רעיונות).

ניסוי שישי - רוז'ה דה פיל. ניסה למדוד יופי והנאה אסתטית. ביקש דירוגים של אומנים לפי 4 מדדים - קומפוזיציה, ציור, צבע והבעה - במדד בן 10 שלבים. היה אחד הראשונים שמדד תופעה פסיכולוגית ללא ממד פיזיולוגי.

## הבחנות
כמויות אקסטנסיביות - שתלויות בכמות החומר, ניתן לספור ביחידות מידה. לדוגמה גודל.  
כמויות אינטנסיביות - שהן אינטנרינזיות של החומר, ללא תלות בכמות. לדוגמה צבע.

הוסכם כי מדע נעשה על דברים בעלי יחידות אקסטנסיביות, בשונה מנתונים פסיכולוגיים. בפרט, אין יחידת מידה ולכן לא ניתן למדוד.