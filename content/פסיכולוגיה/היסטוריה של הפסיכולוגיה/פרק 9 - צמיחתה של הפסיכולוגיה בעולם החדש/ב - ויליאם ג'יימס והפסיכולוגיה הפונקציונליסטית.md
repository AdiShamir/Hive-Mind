מכונה גם "אבי הפסיכולוגיה האמריקאית".  
ויליאם ג'יימס סלד מהפסיכולוגיה, סירב להיות מוכר כפסיכולוג, ולא ברורה לחלוטין תרומתו. עם זאת, יש לדון בו.  
היה ילד למשפחה של אנשים מאד מוצלחים והוריו השקיעו רבות בחינוכו, אך כל ילדי המשפחה חוו משתיינות, דיכאון או סכיזופרניה. בפרט אחותו לקתה בסכיזופרניה וכתבה יומן בשם "The diary of Alice James" שמהווה מסמך יסוד בפסיכולוגיה קלינית בימינו.  
חווה קשיים רבים הן מקצועיים והם אישיים, שהובילו אותו להתעסק ברצון חופשי ודטרמיניזם. האמין כי במקצוע הפסיכולוגיה יש דטרמיניזם, אבל בנפש היחיד יש רצון חופשי. מדובר בסתירה, הלא כן? אז ג'יימס האמין במה שלימים הפך לפילוסופיה של הפרגמטיזם - מה שעובד הוא נכון. אם זה שימושי, זו האמת. דיבר גם על אמונה דתית מתוך רציונאל.  
  
הפך למרצה בהרווארד ונודע כמרצה מאד מחובר לתלמידיו, בפרט התחיל את נושא "הערכות המורים".  
הוא כתב ספר שהפך לתנ"ך של פסיכולוגים במובן מסוים, באורך 1400 עמודים[^1], עד שנגעל ממנו לחלוטין.

## הפסיכולוגיה של ג'יימס
לג'יימס היו ביקורות רבות על וונדט ודומיו בגרמניה. על כך שהניסויים מנותקים מהשכל החי, שהם לא ניתנים להפרכה מספיק ולא חד משמעיים.

- המציא את המונח "זרם תודעה" וטען כי אינטרוספקציה מחלקת את התודעה לחלקים כאילו לא היה דבר רציף ומשתנה ללא הרף. כמו שאי אפשר להכנס לאותו נהר פעמיים, אי אפשר לחוות אידאה פעמיים ולכן לנסות לחקור אותו בצורה אובייקטיבית זה בלתי אפשרי. כחלק משיטתו הפרגמטית, האמין כי כדי לחקור את התודעה יש לחקור מדוע היא עושה דברים.
- חקר רבות הרגלים והיווצרותם, האמין כי זה קשור הדוקות לגירוי סמוך לאינסטינקט. חשב כי הרגל הוא הדבר שמייצב את החברה, וטוב שהרגלים מתקבעים מוקדם.
- חקר את מושג העצמי. הגדיר את ה"עצמי" (Me) שלו אלמנט חומרי, אלמנט רוחני ואלמנט חברתי. החומרי הוא רכוש האדם, החברתי יכול להיות רב כי אנשים שונים רואים את האדם אחרת, והרוחני הינו הקוגניטיבי. בנוסף, קיים ה"עצמי המפקח העיוני" (I) והוא מי שמסתכל על העצמי וחושב על התנהגותו, מבקר אותו, יודע וכו'.
- האמין כי אנחנו לא מרגישים ולכן עושים, אלא עושים ולכן מרגישים. קודם נברח ורק אחר כך נסיק שאנחנו מפחדים. מסקנה זו מאוששת במידה מסוימת, המחקר הקלאסי הוא הבחורה והגשר אבל יש עוד מחקרים.

## בין הפונקציונליזם לסטרוקטורליזם
- הפונקציונליסטים מתנגדים לחיפוש העקר אחר יסודות התודעה שמאפיין את הסטרוקטורליסטים.
- הפונקציונליסטים רוצים להבין את המטרה של השכל במקום לעסוק בתיאור סטטי של תכניו.
- החוקרים במסורת הפונקציונליסטית חתרו לכך שהפסיכולוגיה תהיה מדע מעשי ולא מדע טהור. הם שאפו לכך שממצאיהם יתרמו לשיפור חיי הפרט, לשיפור החינוך ואפילו להשבחת התעשייה. האסכולה הגרמנית נמנעה כזכור מלעסוק בתחומים יישומיים.
- החוקרים באסכולה הפונקציונליסטית הרחיבו את תחומי העניין של הפסיכולוגיה וכללו בה גם בעלי חיים, ילדים ויחידים אבנורמליים.
- החוקרים באסכולה הפונקציונליסטית הדגישו מאוד את חשיבות המוטיבציה.
- החוקרים במסורת הפונקציונליסטית הכירו הן בתהליכים מנטליים והן בהתנהגות כנושאים לגיטימיים למחקר פסיכולוגי.
- החוקרים במסורת הפונקציונליסטית התמקדו במחקריהם בהבדלים אינדיבידואליים. יותר משעניין אותם להבין מה הופך אורגניזמים דומים זה לזה, הם רצו להבין מה גורם לאורגניזמים להיות שונים זה מזה.
- כל החוקרים במסורת הפונקציונליסטית הושפעו עמוקות מוויליאם ג'יימס, ואילו ג'יימס עצמו הושפע מהתורה של דארווין ומתורותיהם של חוקרים בריטים אחרים.


[^1]: אנקדוטה מהספר - לספר קראו ג'יימס ולספר בגרסתו המקוצרת קראו ג'ימי.

