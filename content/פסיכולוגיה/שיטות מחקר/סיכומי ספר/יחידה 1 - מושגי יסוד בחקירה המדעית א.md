לאחר שתלמדו יחידה זו, אנו מצפים שתוכלו:
- להגדיר את זוגות המושגים הבאים ולהבחין ביניהם:
	-  חקירה מדעית וחקירה לא מדעית
	-  הסבר מדעי והסבר לא מדעי
	-  משתנים תלויים ומשתנים בלתי־תלויים
	- מונחים תיאורטיים ומונחים תצפיתיים
	- הגדרות נומינליות והגדרות אופרציונליות
- לתאר בצורה סכמטית את המבנה של תיאוריה מדעית.
-  להצביע על עקרונות מנחים בבדיקת תיאוריה.


## 1.1 חקירה
שיטת הדבקות - לדבוק בדעותיך בתור האמת ללא חקירה.
שיטת הסמכות - לבקש תשובה מאדם בעל סמכות.
השיטה האינטואיטיבית - לדבוק באמיתות שנראות כמתקבלות על השכל הישר.
השיטה המדעית - לבדוק בידע אובייקטיבית ואמפירית.

אובייקטיביות - שחרור מערכים סובייקטיביים, האמת היא האמת ללא תלות במי הגיע אליה.
אמפיריות - ביסוס על נתונים המאפשרים בדיקת טיעונים שונים.

## 1.2 מדע, הסבר מדעי וגישה מדעית
חוק כללי - חוק התקף במצבים רבים. נקרא גם *הסבר כללי*, *הסבר מדעי* או *תיאוריה*. נדרש להבין את העבר ולהסבירו, ולנבא את העתיד ולשלוט בו.

**דרישת הרלוונטיות** פירושה, שמן המידע המסביר אפשר יהיה לחזות את המאורע המוסבר. מבחינה סטטיסטית זהה דרישת הרלוונטיות לדרישה שיהיה מתאם סטטיסטי בין שני המשתנים. מתאם בין שני משתנים פירושו, שכאשר ידוע ערכו של משתנה אחד, אפשר לחזות את ערכו של המשתנה האחר ביתר דיוק מאשר אם אותו ערך איננו ידוע.

**דרישת הבחינות ** פירושה, שטענה שלא ניתנת להעמדה במבחן אינה טענה מדעית.

גורם מסביר - משתנה בלתי תלוי.
גורם מוסבר - משתנה תלוי.

ארבעה שלבים לניסוי - 
1. תהייה וניסוחה - למה X?
2. השערה וניסוחה - אולי כי Y.
3. היקש וניסוחו - אם Y ינבע גם Z.
4. בדיקה ומסקנה - בוא נבדוק אם Z מתקיים.


## 1.3 מונחים והגדרות
- מונחים תיאורטיים - שאינם ניתנים לצפייה ישירה ע"י החושים.
- הגדרה נומינלית - שימוש במונחים אחרים כדי להגדיר דבר מסוים.
- הגדרה אופרציונלית - הגדרה לפי סט הפעולות שיש לעשות כדי להפוך את המונח לתצפיתי.
	- הגדרה אופרציונלית ניסויית - הגדרה לפי המניפולציה שמבוצעת בניסוי מסוים.
	- הגדרה אופרציונאלית נמדדת - הגדרה לפי ניקוד במבחן מסוים.
	- מונח המתקבל לאחר הגדרה אופרציונלית נקרא **מונח תצפיתי**.

## 1.4 תיאוריה ובדיקתה
תיאוריה מכילה מערכת טענות על קשרים בין מונחים אשר מציגה השקפה מסוימת על תופעה באופן שמשרת הסבר וניבוי.
יש לנסות ולהפריך טענות לפי קרל פופר.

## 1.5 המחקר במדעי החברה
הניבוי במדעי החברה הוא ניבוי הסתברותי ולא ודאי, בדומה למדעי הטבע בערך.