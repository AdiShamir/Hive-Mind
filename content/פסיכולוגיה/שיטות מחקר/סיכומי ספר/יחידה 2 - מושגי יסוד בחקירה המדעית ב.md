לאחר שתלמדו יחידה זו, אנו מצפים שתוכלו:
-  להבחין בין זוגות או שלשות המושגים הבאים ולהסביר את כולם:
	  - מחקר גישוש, מחקר תיאורי, ומחקר הבודק השערות על סיבתיות
	  - מחקר ניסויי ומחקר מתאמי
	  - משתנה מופעל ומשתנה ייחוס
	  - דגימה הסתברותית ודגימה לא־הסתברותית
	  - דגימת מכסה ודגימת שכבות
	  - דגימה מקרית פשוטה, דגימת שכבות ודגימת אשכולות
- למנות את שלבי המחקר המדעי.
- לשפוט את איכות הניסוח של השערת מחקר.
- להצביע על התנאים שבהם אפשר להסיק מקיומו של מתאם בין שני משתנים על אופי וכיוון הקשר הסיבתי שביניהם.
- להכיר שיטות דגימה שונות ולדגום על־פיהן.
- למנות שיטות שונות של איסוף נתונים.
- לתאר את העקרונות המרכזיים של המחקר האתנוגרפי, הסקר והניסוי.


דוח מחקר מכיל מבוא, שיטות מחקר, תוצאות וסיכום.

## 2.1 בחירת בעיית המחקר וניסוחה
בעיית מחקר - שאלה שניתן לחקרה בשיטות מדעיות. שלושה קריטוריונים:
1. יחס בין שתי משתנים ומעלה.
2. ניסוח בהיר.
3. בחינות אמפירית.
השערת מחקר - בעיית מחקר שמנוסחת בתור קביעה ולא שאלה, מתמקדת באיכות היחס בין שני המשתנים, כמו קיומו או גודלו.


שלושה סוגי מחקרים:
א. **מחקר גישוש** - להכיר תופעה כדי לנסח השערות להמשך
ב. **מחקר תיאורי** - מנסה להגיע לתיאור מהימן של תופעות, ע"י תיאור דייקני של תכונות של יחיד או קבוצה, או קשרים תיאוריים.
ג. מחקר הבוחן השערות על סיבתיות - מחקרים המנסים לבדוק את הקשר בין שני משתנים כלשהם.  נדרש מחקר ניסויי ולא מתאמי עבור מחקרים אלו.

## 2.2 מתאם וסיבתיות
ישנם סוגים רבים של קשרים בין שני משתנים שימדדו בתור קשר ביניהם.
לדוגמה: A>B, B>A.
כדי לקבוע שבין שני משתנים שיש ביניהם מתאם יש קשר סיבתי, יש לקבוע
1. שסדר הזמנים תואם לכך (A גורר B ולא B גורר A)
2. להפריך השערות חלופיות (עד כמה שאפשר)(C גורר A וגם B)
3. איתור התנאים לקשר סיבתי (כמו שהקשר מתקיים בתנאי מסוים) (A גורר B בתנאי C)
4. איתור משתנים מתווכים (A גורר C גורר B)

## 2.3 מערך מחקר מתאמי מול ניסויי
מערך מחקר כולל את התנאים לאיסוף הנתונים עבור המחקר.

משתנים מופעלים - משתנים שעוברים מניפולציה במהלך הניסוי.
משתני ייחוס - משתנים שהנסיין מקבל כנתונים ואינו יכול להשפיע עליהם.