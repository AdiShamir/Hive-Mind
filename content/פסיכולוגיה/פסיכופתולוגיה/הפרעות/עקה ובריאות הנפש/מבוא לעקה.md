![[פסיכופתולוגיה פרק 5.ppt]]
עקה היא מצב פסיכולוגי הנוצר כאשר אנו מרגישים כי קיימת סכנה לרווחתנו הגופנית או הנפשית שהיא מעבר למשאבינו וליכולת התמודדותנו. גורמי עקה הם התביעות החיצוניות שמעוררות בנו עקה, ואסטרטגיות התמודדות הן התגובה שלנו לעקה והניסיונות שלנו להתמודד איתה.
עקה יכולה להיות חיובית או שלילית.

הקיום של קטגוריית הפרעות עקה ב-DSM היא חדשה, עד כה הפרעות אלו השתלבו בקטגוריות אחרות.

פסיכולוגית רפואית - השפעת עקה וגורמים פסיכולוגיים אחרים על מצב רפואי.
רפואה התנהגותית - גורמים פסיכולוגים העשויים להגביר רגישות לבעיות רפואיות מסוימות.

## נטייה לעקה
ישנם אנשים מסוימים הרגישים יותר ופחות לעקה. נסיבות חיים קשות יוצרות רגישות לעקה, לעומת מעגל תמיכה חזק, ביטחון עצמי גבוה, אופטימיות ושליטה עצמית שגורמת לרמות נמוכות של עקה.
ישנו גן מסוים (5HTTLPR) שקיומו קשור למידת הסבירות שאנשים יחלו בדיכאון לנוכח עקה. שתי צורות קצרות של גן זה מעלות את הסיכויים מאד לעומת שתי צורות ארוכות.
חשיפה לאירועי עקה מגבירה גם בתקופת הזמן הקרובה את עוצמת התגובה הפיזית (שחרור קורטיזול) לאירוע מעורר עקה נוסף שיגיע.
גורמים קוגניטיביים גם הם משפיעים על הנטייה לפרש אירועים בצורת עקה או לא בצורת עקה.

**חוסן נפשי** הינה היכולת לתפקד בצורה טובה לאחר אירוע עקה. גורמים המגבירים חוסן נפשי הינם מגדר גברי, גיל מבוגר, השכלה, משאבים כלכליים. מפחית חוסן מעמד חברתי נמוך. גישה חיובית מגבירה חוסן. ביטחון עצמי מופרז גם הוא מגביר חוסן נפשי.

## מאפיינים של גורמי עקה
1. חומרתו של גורם עקה
2. מידת הכרוניות שלו
3. תזמונו
4. מידת השפעתו על חיינו
5. עד כמה הוא היה צפוי
6. מידת השליטה בו

גורמים אלו משפיעים על חוויית העקה שלנו בצורה שונה.

## מדידת עקה
הולמס וריי פיתחו שאלון הנקרא "סולם הדירוג להסתגלות חברתית מחדש" שהינו צ'קליסט של אירועי עקה נפוצים.
שיטת LEDS שפותחה על גביה (Life Event and Difficulties Schedule) היא שיטה מבוססת ראיונות ורשימת אירועים מעוררי עקה. שיטה זו נותנת יכולת להתייחס לאירועים כתלות בקונטקסט שלהם (לדוגמה היריון בנישואים או כאם יחידה לאחר אונס).


___
## שאלות
- [ ] אילו גורמים ממלאים תפקיד בקביעת סבילות לעקה?
- [ ] אילו מאפיינים של גורמי עקה הופכים אותם לחמורים יותר וקשים יותר להתמודדות?
- [ ] תארו שתי שיטות שאפשר להשתמש בהן כדי למדוד עקה בחיים.
- [ ] מהו חוסן נפשי? תארו שלושה גורמים שמגבירים את החוסן הנפשי ושלושה גורמים הקשורים לחוסן נפשי מופחת.