כדי שהחוויה של אדם תוגדר כמחלת נפש, היא צריכה לענות על כמה שיותר מבין הקריטריונים הבאים, אך אף אחד מהם לא הכרחי:
1. מצוקה סובייקטיבית - חוויה אישית של סבל מצורה מסוימת.
2. אי-הסתגלות - התנהגות א-הסתגלותית מבחינה חברתית. כלומר, חוסר יכולת לתפקד בהתאם לסיטואציה ברמה מספקת כדי להגיע למטרות.
3. סטייה סטטיסטית - חריגה מהנורמה במובן כלשהוא.
4. הפרת אמות מידה חברתיות - הפרה של הכללים התרבותיים של המקום בו אדם נמצא. לדוגמה, לראות טלוויזיה במקום של בני האמיש.
5. אי נוחות חברתית - הפרה של הכללים החברתיים של המקום בו אדם נמצא. לדוגמה, לשבת ליד אדם שאינכם מכירים באוטובוס, כאשר שאר הרכב ריק.
6. התנהגות אי-רציונאלית ולא צפויה - התנהגות לא ברת חיזוי, ללא הסבר ברור ורציונאלי.
7. מסוכנות - פגיעה בסביבה, בבעלי חיים ובבני אדם, כמו גם בעצמו.

המקום בו מפורטות כלל הפרעות הנפש, לפיו עובדים במערב, נקרא המדריך לאבחון ולסטטיסטיקה של הפרעות נפש (DSM). לאחרונה יצא ספר חדש, הDSM-5, לפיו אנחנו הולכים לעבוד. יוזכרו הרבה פעמים שינויים לעומת ה-DSM-IV, בחשיבה ביקורתית.


## סיווג ואבחון
מערכת הסיווג, DSM, היא בעלת יתרונות וחסרונות.  
יתרונות:
- מערכת שיום, מאפשרת שפה משותפת.
- הבניית מידע, מאפשר להבין דפוסים.
- ובכך מסייע למחקר.
- הבניית המקצוע של פסיכיאטר - מה גבול יכולותיו, איזו תמיכה חולה מקבל.
חסרונות:
- מפשט יתר על המידה.
- מאפשר הצמדת תווית שלילית.
- ובכך יכול להרתיע אנשים מבקשת עזרה.
- מקל על יצירת סטריאוטיפים.
- תיוג, של אחרים ושל עצמי. הופך תכונות לחלק מהזהות, לפעמים גם לאחר החלמה.

### דעות קדומות
חסרון שהזכרנו הינם דעות קדומות של אנשים בדבר חולי נפש. מה משפיע על כך?
- לא עוזר שמבינים שמחלות נפש הן כמו מחלות - משהו בעייתי במוח.
- אנשים מרגישים עוררות פיזית שלילית כשהם אפילו מדמיינים אינטראקציה עם חולה נפש.
- גם ללא המילים חולה נפש, אנשים נרתעים.

>[!question] מחשבה  
>הם מדברים בספר על הצורך להפחית את התווית. ברור שיש תווית וזה כנראה קשה מאד, אבל זה באמת אוסף של תכונות שמקשה מאד על אינטראקציה. מה רוצים שיהיה, שאנשים ידברו עם חולי נפש כמו שהם מדברים עם אנשים רגילים? כי אם זה המקרה, אנשים יתרחקו מחולי נפש עדיין במידה גבוהה.

## תרבות ופסיכופתולוגיה
תרבויות שונות נבדלות זו מזו, בפרט בהיבט של פסיכופתולוגיה. מרבית המידע מגיע ממדינות מערביות, ובפרט במחקרים הכתובים באנגלית בלבד.
- זה מתבטא גם במה נחשב תסמין - יש חששות שהם תלויי תרבות. כמובן שיש תסמינים שמעידים על שיגעון ללא תלות בתרבות.
- זה מתבטא גם בשפה בה אנשים משתמשים - לדוגמה לא בכל השבטים המילה "מדוכא" קיימת, אך סביר להניח שהרגש כן.
- זה מתבטא בפתולוגיות עצמן - יש פתולוגיות שנצפו רק באזורים מסוימים של העולם 
	- לדוגמה ביפן הפרעת חרדה שמא גופו, איבריו או תפקודי גופו יעליבו, יביכו, או יגרמו אי נוחות לאנשים אחרים.
	- התקף עצבים נפוץ במיוחד אצל אנשים ממוצא לטיני.

## תפוצתן של מחלות נפש
ישנן מספר סוגים של מדדים לתפוצה של מחלת נפש:
- תפוצה נקודתית - כמה מאוכלוסיית העולם בחתך זמן מסוים חולים במחלה.
- תפוצה שנתית - כמה מאוכלוסיית העולם לאורך שנה חולים במחלה.
- תפוצה במהלך החיים - כמה מהאנשים יחוו מחלה זו מתישהו לאורך חייהם.
- היארעות - כמות המקרים החדשים שמופיעים במהלך תקופה כלשהיא, בד"כ שנה.
![[תפוצת הפרעות נפש.png]][^1]
בשל התפוצה הרחבה וההשפעה, הנטל הכלכלי מאד גדול - מעריכים שב-20 שנה הקרובות הנזק הכלכלי מחוסר העבודה בשל מחלות נפש יעמוד על כ-25 אחוז מהתוצר הגולמי העולמי לשנת 2010.

תחלואה נלווית היא תחלואה במספר מחלות בו זמנית.  
מחלות קשות מלוות בדרך כלל במספר הפרעות נוספות, בעוד הפרעות קלות בדרך כלל לא מלוות בהפרעות נוספות.

הפרעות הנפש השכיחות ביותר הן הפרעות חרדה, ולאחר מכן דיכאון והפרעות מצב רוח.
## טיפול  
בטיפול ניתן לבחור בכמה דרכים:  
טיפול תרופתי - ניתן פעמים רבות כבר ברמת הרופא משפחה  
טיפול פסיכולוגי.  
אשפוז - בדרך כלל למקרים קשים מאד.

בנוסף, אנשי מקצוע נוספים מעורבים על מנת לעזור - עובד סוציאלי יכול לעזור לפתור בעיות במשפחה, פסיכיאטר כדי להסתדר בסביבת בית החולים.
## מונחים  
הפרעה חריפה - קצרת מועד  
הפרעה כרונית - ארוכת טווח  
אטיולוגיה - הסיבות להפרעות.
## שאלות
- [x] מהי אפידמיולוגיה?
	- חקר תפוצתן של מחלות
- [ ] מה ההבדל בין תפוצה להיארעות?
- [ ] מהן הפרעות הנפש השכיחות ביותר?
- [ ] מה הקשר בין חומרה של מחלה לבין תחלואה נלווית?
___

[^1]: המספרים המוצגים פה לגבי הפרעה כלשהיא כנראה לוקים בחסר, משום שהם לא כוללים הפרעת אכילה, סכיזופרניה ועוד שלל הפרעות.